<h1>&nbsp; <span style="color: #339966;">&nbsp;Boqonnaa Lama </span></h1>
<h3><span style="color: #ff0000;">Qajeelfamoota Bu&rsquo;uura Heerichaa</span></h3>
<h4><br /><span style="color: #0000ff;">Keewwata 8</span></h4>
<p><span style="text-decoration: underline; color: #008000;"><strong>Abbaa Taaayitummaa Ummatichaa</strong></span></p>
<p>Uummatni Oromoo abbaa taayitaa ol&rsquo;aanaa mootummaa naannichaa yemmuu ta&rsquo;u ol&rsquo;aantummaan uummatichaatis kan ibasamu bakka bu&rsquo;iita filatuuniifi ofii isaatiinis kallattiidhaan hirmaannaa dimokraatawaa godhuuni.</p>
<h4><br /><span style="color: #0000ff;">Keewwata 9</span></h4>
<p><span style="text-decoration: underline; color: #008000;"><strong>Ol&rsquo;aanyummaa Heerichaa</strong></span></p>
<p>Ol&rsquo;aantummaa Heeraa Rippaablika Diimokraatawaa Federaalaa Itoophiyaa akkuma eegametti tahee</p>
<ol>
<li>Heerri kun seera ol&rsquo;aanaa naannichaati. Seerri kamiyyuu, akkaataan hojii muuxannoodhaan argame, yookiin murteen qaama mootummaa yookiin abbaa taayitaa kamiyyuu, Heera kanaan kan wa-faallessu yoo tahe, raawwatamummaa hinqabaatu.</li>
<li>Jiraataan naannihcaa, qaamotni mootummaa, dhaabbatootni siyaasaa fi waldiyoonni biro kamiyyuu, akkasumas hogganoonni isaanii Heera kana kabajuu fi kabachiisuuf dirqama qabu.</li>
<li>Akkaataa Heera kanaan tumameen alatti, haaluma kamiiniyyuu, taayitaa mootummaa qabachuun dhowwaadha.</li>
</ol>
<h4><span style="color: #0000ff;">Keewwata 10</span></h4>
<p><span style="text-decoration: underline; color: #008000;"><strong>Mirgoota Namoomaa fi Dimokraasummaa</strong></span></p>
<ol>
<li>Mirgootni namoomaa fi bilisummaa uummama ilma namaa irraa kan maddan kan hin cabnee fi hin mulqamnee dha.</li>
<li>&nbsp;Mirgootni namoomaa fi dimokraasummaa namtokkeefi uummattootaa kan kabajamanii dha.</li>
</ol>
<h4><span style="color: #0000ff;">Keewwata 11</span></h4>
<p><span style="text-decoration: underline; color: #008000;"><strong>Gargar Bahiinsa Mootummaa fi Amantii</strong></span></p>
<ol>
<li>Mootummaanfi amantiin gargaa-garaa dha.</li>
<li>Amantiin kan Mootummaa ta&rsquo;e hin jiraatu.</li>
<li>Mootummaan dhimma amantii keessa hin seenu. Amantiinis dhimma mootummaa keessa hin seenu.</li>
</ol>
<h4><span style="color: #0000ff;">Keewwata 12</span></h4>
<p><span style="text-decoration: underline;"><strong><span style="color: #008000; text-decoration: underline;">Akkataa ojii Mootummaa fi itti Gaafatamummaa</span></strong></span></p>
<ol>
<li>Hojiin Mootummaa akkaataa ummataaf ifa ta&rsquo;een raawwatamuu qaba.</li>
<li>Ummatichi bakka bu&rsquo;aa filateratti ennaa amantii dhabu iddoo isaatii kaasuu ni danda&rsquo;a; tarreeffamni isaatiis seeraan murteeffama.<br />Itti gaafatamaan hojii kamiyyuu yookiin filatamaan ummataa itti gaaafatamummaa isaa yii hi&rsquo;ise itti gaafatama.</li>
</ol>